Title: Ossessione
Work ID: 50937148
Author: Secotangente
Rating: Explicit
Relationship: Javert/Other(s), Javert/Jean Valjean
Additional Tags: Implied Javert/Jean Valjean, Italiano | Italian, Cuffs, Light Bondage, implied threesome, OFC - Freeform, Michette is my OC, My smut sucks and I know, Fluff and Smut, Obsession, Masturbation, Resolved Sexual Tension, sexual anxiety, Javert gets an erection and goes full rage, Internalized Misogyny, Period Typical Bigotry, Period Typical Misogyny
Language: Italiano
Status: Completed
Chapters: 1/1

Summary:
"Non c’era nulla, nell’esistenza dell’ispettore, che avesse il gusto della gratifica o della ricompensa. Nulla tranne una lettera mal ripiegata, in carta semplice color avorio, stipata a forza tra alcuni documenti in un cassettino dello scrittoio."
O di come Javert smise di mentire a se stesso.

Work text:

Si era nell’ottobre del 1830 e Javert aveva da poco compiuto i cinquant’anni. La sua era una vita piatta, abitudinaria e senza vizi, vissuta nella totale ignoranza del superfluo. Occasionalmente, nell’intimità del proprio ufficio o a tarda sera, una volta giunto a casa, si concedeva un pizzico di tabacco da fiuto, consumato più per abitudine che per reale bisogno. Non c’era nulla, nell’esistenza dell’ispettore, che avesse il gusto della gratifica o della ricompensa. Nulla tranne una lettera mal ripiegata, in carta semplice color avorio, stipata a forza tra alcuni documenti in un cassettino dello scrittoio. Solo apparentemente dimenticato, quell’insignificante biglietto assorbiva la quasi totalità dei pensieri dell’uomo; pensieri che – fino a qualche giorno prima – erano stati abitati solo dal fantasma sfiancante di Jean Valjean. Recitava:


Ispettore,



perdonatemi voi e mi perdoni Dio per quello che sto facendo. Una simile mossa mal si addice ad una ragazza timorata dal Signore e osservante delle norme della morale. Tuttavia, il ricordo del nostro incontro non abbandona i miei pensieri neppure quando cala la notte, nel silenzio della mia camera. Mi addormento rivivendo il momento in cui mi afferraste per non farmi cadere, dopo che quel ladro mi sottrasse il cesto. Percepisco ancora le vostre mani sui miei fianchi, rigide e forti e gentili.       
Oh, ispettore, se solo sapeste! Non faccio altro che pregare per mitigare lo strazio che sento nel petto non potendo incontrarvi ancora. Ditemi almeno il vostro nome,



                                                                                                                                              Michette


In un primo momento, la lettera lo aveva lasciato sconcertato e confuso. Immediatamente l’aveva accartocciata e lanciata per terra, lontano, in un angolo della camera da letto. Dopo qualche falcata nervosa su e giù per la stanza, però, l’aveva recuperata, stirata alla bell’e meglio con le mani e sbattuta sul tavolinetto dove giacevano altre carte. Incredulo, le aveva dato un’altra lettura, poi un’altra ancora. E ancora. Quasi la imparò a memoria. Poi, ripiegata in fretta, l’aveva infilata a forza nel cassettino e finto che non se ne sapesse più niente. S’innervosì. Parole troppo audaci per una donna, soprattutto se estranea. Eppure muovevano in lui qualcosa di sconosciuto e segreto, caldo e sottocutaneo, che si irradiava dal petto al ventre e più in basso, in luoghi del proprio corpo che aveva imparato a ignorare. Fu in quell’occasione che avvertì un turgore fastidioso in mezzo alle gambe, lo stesso che non sperimentava da decenni. Osò sfiorarsi con una mano, ma la ritrasse di scatto come ustionato. Un suono spezzato gli morì in gola. Strinse forte lo schienale della sedia e vi si accasciò sopra, spingendo lo scrittoio contro la parete bianca e lasciandovi uno scarabocchio nerastro. Si accostò al piano della scrivania e soffiò fra i denti al contatto del legno, rigido contro l’erezione confinata nei pantaloni. Mosse piano il bacino, godendosi la frizione del piano e della stoffa sul suo sesso. La testa piegata all’indietro, la bocca socchiusa lievemente ansante. A un tratto spalancò gli occhi e serrò le labbra sottili, che quasi scomparvero nella furia della realizzazione; la mente gli si affannò di sensi di colpa e rabbia e Valjean e angoscia. Il turgore era scomparso. Piantò un pugno sulla scrivania. L’inchiostro dentro al calamaio oscillò e sbordò, infiltrandosi nelle scheggiature del tavolo. Per un istante, Javert aveva temuto il pianto, poi si era ricomposto. Questo era, ad oggi, l’unico inconfessabile segreto dell’integerrimo ispettore Javert.

 

Uno di quei giorni accadde che si alzasse dal letto a tarda notte, assetato. Di solito sistemava, metodico e previdente, una brocca d’acqua e un bicchiere sul comodino prima di andare a dormire, ma se n’era dimenticato. Aveva così attraversato le poche stanze della casa imbevute di oscurità e nel buio si era versato da bere. Fu il suono del vetro sul tavolo della cucina a scuoterlo, come se non si fosse svegliato del tutto, e a ricondurre la sua mente a quella stramaledetta lettera. L’aveva avuta pochi giorni prima sulla sua scrivania, al lavoro, scovata da uno dei gendarmi nella posta quotidiana. Sulla busta mancava, per fortuna, il mittente. Javert però ricordava bene la fanciulla del cesto: l’aveva personalmente scortata a casa. Di lei nello specifico evocava poco, se non che avesse dei bei capelli rossi seminascosti dalla cuffia e labbra tumide e graziose, minute rispetto al suo volto.        
«Puttana.» sibilò.    
Non trovava altre parole per descrivere quella Michette, eppure il desiderio lo tormentava, e subito apriva il cassettino dello scrittoio, tirava fuori il pezzo di carta, lo rileggeva e il turgore tornava più prepotente di prima. Percepisco ancora le vostre mani sui miei fianchi, scriveva. Dio, quella donna era un demonio, una succube, lo avrebbe portato alla pazzia; si era divertita a farlo precipitare nel dubbio e nell’agitazione di sentimenti superflui e angoscianti. E il turgore cresceva, profilandosi dietro la stoffa leggera della camicia da notte. Desiderò toccarsi. Che colpa c’è, dopotutto, per trovare un po’ di pace, giusto per dormire il resto della notte... No, no. Dio, no. Si guardò attorno nell’oscurità densa della camera come se qualcuno potesse vederlo. Deglutì. La bocca gli si era fatta secca. Riluttante si distese sul letto sopra le coperte. Aveva caldo, nonostante si fosse già in autunno e fuori piovesse dal giorno precedente. Dalla finestra la luna illuminava chiaramente la figura supina, e fu allora che si accorse dello stato in cui versava. Si sentì umiliato e disgustato da se stesso, eppure l’erezione non scompariva, anzi, nella vergogna si rinnovava di vigore. Sulla camicia da notte erano apparsi piccoli aloni scuri.             
Immaginò che fosse Michette l’autrice del furto, e che l’arrestasse, assicurandole le manette ai polsi mentre la teneva ferma contro la parete di un vicolo sordido e isolato. L’alone sulla stoffa si fece più ampio, mentre con la mano stringeva e fregava il profilo della propria virilità. Nei suoi pensieri, ormai a ruota libera, Michette piangeva e lui la prendeva con la forza lì per strada, sollevandole le gonne, con la faccia contro il muro. Un gemito roco gli sfuggi dalle labbra, sempre più vicino a concludere. Ma non appena insinuò la mano sotto la veste e avvertì il calore vellutato del suo sesso, l’incanto si ruppe, il panico lo assalì e tutto ciò che gli rimase fu l’affanno e un pene ridicolmente flaccido accasciato sulla mano destra.

 

Le notti erano diventate insostenibili. Si svegliava esausto e in un bagno di sudore, calciando via furioso le lenzuola. Se prima i sogni erano occupati solo dalla figura sfuggente di Valjean, adesso Michette aveva assediato il suo riposo notturno. La manciata di ore che gli restavano da dormire mal bastavano a tenerlo in piedi. Aveva cominciato a benedire i turni di notte: almeno non avrebbe sognato quel piccolo demonio. I delirii notturni seguivano uno schema semplice e ripetitivo: Michette che apriva le gambe in un vicolo buio e lo invitava a possederla; Michette ammanettata in una cella, in lacrime, che lo pregava di evere pietà e lui no, non ne aveva; Michette presa da dietro da un altro uomo, e quell’uomo era Jean Valjean. Michette, Michette, Michette. Ne era ossessionato e a stento ricordava il suo volto.                        
«Vieni un po’ qui.» disse una volta a un monello di strada, «Va’ alla rue d’Orsel numero 19, chiedi un po’ di pane. Se ti apre una signorina dai capelli rossi, chiedile con chi vive. Riferiscimi tutto quello che vedi e senti, e io ti darò un soldo. Veloce.»                       
Il ragazzino, reticente a collaborare con l’ispettore, aveva cincischiato un po’, ma alla fine, per due soldi, aveva obbedito. Raccontò a Javert che Michette viveva da sola con un’anziana signora, forse sua nonna. Non aveva l’aria di potersi permettere una governante. Gli disse anche che era stata gentile, e insieme al pane gli aveva dato un po’ di formaggio.                   
«Mi sei stato utile, tieni.» e gli fece sparire in mano i due soldi pattuiti.  
Due donne sole, rifletté l’ispettore, e la ragazza non ha ancora preso marito. Perché? Fu con questo interrogativo che lasciò la caserma e si recò assonnato verso casa, con l’ultimo spettacolo rossastro del sole a colorare Parigi.   

 

Dopo l’ennesimo sogno e la conseguente notte in bianco, Javert decise che era arrivato il momento di agire. Si alzò dal letto già contrariato ma intenzionato a risolvere la questione una volta e per tutte, anche se non sapeva bene come. Aveva ipotizzato che, data l’assenza di un marito, avrebbe potuto chiedere alla vecchia – sempre che fosse stata sua nonna – il permesso ufficiale di corteggiare Michette. Già questa opzione andava contro ogni logica, e per due motivi. Il primo: Javert non aveva mai preso moglie proprio per il rabbioso disgusto che lo sconvolgeva alla vista del corpo umano, persino del proprio. Quand’era guardia carceraria al bagno penale di Tolone non erano mancate le occasioni di vederne, di corpi. Ammassati a decine, cenciosi e scrofolosi, ricoperti di mota e, quando vedevano bene di scannarsi, di sangue. Non aveva mai visto da vicino le nudità di una donna e – a dispetto delle sue recenti ossessioni – non aveva voglia di cominciare a cinquant’anni. Diciamo che accettava la castità con piacevole orgoglio. La seconda ragione era di tipo formale. L’etichetta matrimoniale vuole che, a chiedere la mano della ragazza, si rechi un amico in vece del pretendente e Javert non aveva amici. Stando così le cose, l’ispettore decise di fare l’unica cosa che sapeva far bene: pedinare la gente. Sì, si risolse di pedinarla e, una volta acciuffata, avrebbe posto fine a questa faccenda scandalosa.

 

Michette, com’era solita attorno alle dieci del mattino, fece capolino dal pesante portone in legno che dava sulla coorte e, in possesso solo di un paniere e pochi franchi, andò a fare la spesa. Javert, appostato all’angolo della via, la seguì per un centinaio di metri e l’osservò contrattare con un pescivendolo. Svoltata una stradicciola, lì attese e poi, al momento giusto, agì. Afferrò Michette per le spalle e la tirò a sé, ingabbiandola con il proprio corpo contro il muro di mattoni del vicoletto. Il cesto le cadde dalle mani. Nessuno passò di lì. «Finalmente siete mia,» ansimò Javert, «ragazzina indecente!»  
Michette sgranò i grandi occhi verdi e non disse nulla.        
«Non potete scappare.»    
«Oh monsieur,» ridacchiò sardonica Michette, «io non voglio scappare.»            
L’ispettore si sentì impazzire.     
«Mi seguivate.»      
«E voi mi avete scritto una lettera lussuriosa.»           
«Sì, l’ho fatto» mormorò con una luce pericolosa negli occhi, «e forse...forse me ne pento?»
«Se pensate di ottenere qualcosa da me avete sbagliato persona.»
«Io desidero solo conoscere il vostro nome.»  
Tentennò.
«Sono solo Javert.»
«Solo Javert?»         
L’uomo annuì.        
«Solo Javert.» ripeté Michette, pensosa.                       
Era calato uno strano silenzio, e l’ispettore la lasciò andare. L’aveva tenuta stretta per tutto il tempo e non se n’era accorto. Lei gli prese una mano e se la portò alle labbra, sfiorandone il dorso. Poi, con lentezza forse un poco artefatta e goffa, prese l’indice in bocca e lo succhiò piano, guardando l’ispettore dritto negli occhi. Ne leccò allusivamente la lunghezza suggendone quindi l’apice. A Javert schizzò il cuore in gola, lo sentì pulsare forte nelle orecchie come fosse stato prossimo a svenire. Dove aveva imparato quelle nefandezze un volto tanto innocente e casto? Una ragazzina che si diceva tanto timorata di Dio? Nonostante fosse visibilmente eccitato, o forse proprio per quello, s’infuriò e l’allontanò da sé, sbattendola senza troppe cerimonie contro il muro.                       
«Cosa credi di fare, svergognata?» sibilò aspro.         
A Michette morì il sorriso di ostentata malizia.                                 
«Quelle come te mi danno il voltastomaco.»   
La ragazza non rispose. Mormorate delle scuse, scappò via nascondendo il viso fra i capelli.

 

Dopo quell’episodio, Javert era sprofondato in una dimensione di placido ordine. Dormiva meglio, era più attento sul lavoro e le giornate si srotolavano quiete e con vuota dolcezza, senza imprevisti. Il primo e unico incontro con Michette si era concluso come l’ispettore avrebbe voluto si concludesse: male (per lei). Quanto alla lettera, l’aveva bruciata. Tutto sembrava essere tornato a posto. Finché non giunse il gennaio del 1831.           
Con lo spettacolo algido di Parigi ricoperta di una coltre d’avorio, Javert tornava alla modesta casa in rue Blanche numero 22. Quel giorno non era successo proprio niente a parte il consueto inconveniente dell’orlo dei pantaloni infracidito dalla neve. Stava già facendo buio. Dalle finestre delle case s’intravedevano famiglie riunite al tinello, davanti al fuoco; alcune consumavano già il pasto serale. Javert osservò di sfuggita quelle scene e si sentì privato di qualcosa. Gli si mosse nel petto come una nostalgia, un sentore di mancanza a cui però non seppe dare un nome. Non che solitamente ragionasse sui suoi stati d’animo, s’intende. Si fregò le mani indolenzite dal freddo, gelate seppur protette dai guanti. Con la coda dell’occhio intravide una figura rannicchiata sotto a una finestra, forse per carpire un po’ del calore che vi trapelava. Si stringeva in un mucchio di cenci inadatti al freddo aspro di gennaio. Tremava. Javert non vi badò e passò oltre.         
«Javert? Ispettore Javert!»            
La figura accovacciata lo aveva chiamato. L’ispettore si fermò senza voltarsi: riconobbe la voce. Era Michette. Il fastidio gli pungolò il petto, ma non si stupì affatto delle condizioni della ragazza. Una come lei, pensò, prima o poi avrebbe fatto una fine del genere.
«Signore, per favore...» insistette la ragazza, ormai ridotta quasi al pigolìo.                    
«Non ho soldi da darti.»   
«Non voglio denaro, solo un posto dove dormire. Ho freddo e non mangio da due giorni. Mia nonna è morta, e la rendita che percepiva è andata perduta. Non ho nemmeno il cappotto: l’ho venduto per un piatto di minestra. Per favore,» singhiozzò, «solo per stanotte.» 
Javert sbuffò divertito.      
«Sei pazza se credi che farei dormire una donna sconosciuta in casa mia, magari nel mio letto.»         
«Ma no, ma no!» si affrettò a spiegare Michette, «Non dormirei mai nel vostro letto o in casa vostra. Avrete un capanno, no? Ce l’avete? Dormirei lì. Ma datemi almeno da mangiare, vi prego.» 
«Finita la rendita avresti potuto cercarti un lavoro invece di finire a mendicare come una miserabile.»      
«Oh ispettore, ci ho provato, eccome!» quasi gridò in preda alla disperazione, «Ma nessuno vuole assumermi, nemmeno come lavandaia.»      
«Dovrà pur esserci una ragione.»           
«Mia madre era una prostituta.» ammise.        
«Capisco.»   
Si scoprì dispiaciuto per lei. Aveva ben chiaro in mente come gli errori dei propri genitori ricadano sulle spalle dei figli. Lui stesso, figlio di un’indovina gitana e di un forzato sconosciuto, aveva vissuto i primi anni della sua infanzia all’interno di una prigione. Tuttavia aveva avuto la possibilità di scegliere, ed era fuggito da quell’universo di perversione. Michette, in quanto donna, non avrebbe mai potuto aspirare a qualcosa di meglio del meretricio, stando così le cose. Non era forse il proprio compito prevenire il reato e correggere le storture della società? Javert titubò. Era complesso.                  
«Vieni con me.» risolse infine, suonando in qualche modo sconfitto.                   

 

Le traversie del destino fecero in modo che Michette divenisse la governante dell’ispettore. In cambio di vitto e alloggio in una cameretta fino ad allora utilizzata come ripostiglio, la ragazza si dedicava alla cucina e alla pulizia della casa. Il loro rapporto si era evoluto da fredda sopportazione a quieta convivenza, ma Michette rimaneva irrimediabilmente innamorata di quell’uomo algido e assente, brusco nelle parole come nelle azioni.
Una sera Javert rincasò particolarmente tardi e, per qualche ragione, irritato. Michette lo accolse con pazienza, servendogli la cena come al solito. Mangiarono senza dire una parola. Non che di solito conversassero a lungo, ma scambiavano qualche chiacchiera di cortesia. Lo stesso copione si ripeté per le tre sere successive, al che, finito di sparecchiare, Michette chiese in un fil di voce:                     
«C’è qualcosa che non va? Vi sentite male?»   
«Sto benissimo.» dichiarò Javert asciutto. Si alzò bruscamente da tavola e si chiuse nella sua stanza. Michette non seppe cosa fare. Lasciarlo perdere? Bussare alla sua porta? Si sarebbe di sicuro infuriato. Così, con un peso sul cuore, lavò i pochi piatti impilati nell’acquaio e andò a coricarsi.

 

Javert giaceva a letto con gli occhi cerchiati di stanchezza fissi sul soffitto. Pur essendo sfinito non  riusciva a prendere sonno: ancora una volta, Michette si era impadronita dei suoi pensieri. In un primo momento, la sua presenza – anche muta – lo aveva infastidito.  Poi, con il passare delle settimane, aveva trovato piacevole condividere una parte della propria quotidianità con qualcuno. Quello che aveva assunto la forma di un antidoto alla solitudine, però, era diventato qualcosa di sconosciuto, misterioso e angosciante. Nella penombra della camera da letto, Javert capì di essere innamorato di Michette e ne ebbe un feroce terrore. La risposta immediata alla scoperta fu il disgusto. Verso se stesso, verso di lei, verso la piega sbagliata che la vita stava assumendo. Un attimo dopo, tutto ciò che seppe dire a se stesso fu: “Dio onnipotente, perché?”            
Si ritrovò seduto sul materasso con la testa fra le mani. Nella mente, l’immagine nitida e insistente di Michette sotto di sé, nuda. Tremò come se avesse la febbre. Sentiva ribollire il sangue nelle vene e le arterie pulsargli sulle tempie. Saltò giù dal letto e quasi inciampò nella camicia da notte. Si fiondò in cucina come in preda ad una frenesia primordiale fino ad allora sopita e repressa. Puntò alla porta della camera di Michette e vi si parò di fronte. Solo con il proprio respiro, attese. Ruotò la maniglia con estrema cura, per non fare rumore: non era chiuso a chiave. Spinse piano la porta con la punta delle dita, cauto, come fanno i gatti quando furtivi s’insinuano attraverso gli usci. Strinse forte il labbro inferiore fra i denti, fino a ferirlo. Sgusciò nell’apertura angusta tra porta e battente, attento a non far rumore. Una volta dentro, si richiuse l’uscio alle spalle con dolcezza. Frenando il respiro, ora fattosi breve e superficiale, si avvicinò al letto dove dormiva Michette. Coperta dal lenzuolo solo per metà, Javert poté intravedere in penombra i piccoli seni di lei che trasparivano dalla camicia da notte. A stento trattenne un sospiro. Chiuse gli occhi per un attimo, sopraffatto. Dio misericordioso. Con la mano destra le accarezzò piano una guancia, poi il collo e le clavicole, posandosi infine all’altezza del cuore. Si sedette in un angolo del letto e si piegò per darle un bacio. Era la prima volta che baciava una donna. Quando tornò al proprio posto, per poco non urlò: Michette lo stava guardando. Era sveglia. «Javert.» mormorò con un sorriso.  
L’ispettore si alzò di scatto dal letto ma lei fu più rapida: gli afferrò il polso e lo trasse a sé.
«Javert?» ripeté. Questa volta suonava come un invito.                   
«Lasciami andare.»
Michette obbedì. Entrambi si scrutarono per un paio di minuti, poi lei fece l’impensabile. Si mise a sedere sul letto e con naturalezza si spogliò della camicia da notte, rimanendo completamente nuda. L’ispettore trasecolò. Tornò supina, coprendosi goffamente con le braccia e altrettanto goffamente chiamandolo con lo sguardo. Javert aprì la bocca per dire qualcosa ma rimase interdetto, senza parole, a guardare ovunque e da nessuna parte.
«Sento freddo.» lo provocò Michette.    
L’ispettore abbozzò un sorriso, poi, prendendole delicatamente le braccia, gliele scostò dal petto. Lei piegò la testa di lato, intimidita. Javert si disse che il corpo femminile non era poi così orribile a vedersi; addirittura, pensò, era piacevole. Ebbe di nuovo voglia di baciarla ma non seppe come muoversi: si sentiva annientato da quella presenza così allettante e sconosciuta. Per la prima volta nella vita gli mancò l’ardore di agire, paralizzato da qualcosa che l’orgoglio non volle chiamare paura ma che le somigliava molto.  
«Non so cosa fare.», ammise.      
«Baciatemi.» sussurrò Michette.
Si chinò sopra di lei e sfiorò le sue labbra con le proprie, incerto e impacciato come un ragazzino. Lei schiuse la bocca per sospirare, rapita, e Javert tracciò con la lingua il profilo del suo labbro inferiore. Michette sorrise nella penombra della stanzetta e aprì le gambe, invitandolo sopra di lei. Tutto quello che faceva, lo faceva guidata dall’istinto, senza saper bene che cosa sarebbe successo dopo.               
«Voglio vedervi.» disse Michette, «Perché non vi spogliate?»         
«Preferisco di no.» 
«Perché? Voi potete farlo.»          
Sebbene contrariato, l’accontentò. Si sfilò la camicia da notte e l’abbandonò sul pavimento. Javert, pur alla soglia dei cinquantuno anni, aveva un corpo piacente e robusto. Il petto, ampio e ancora forte, era ricoperto da una rada peluria che cominciava a incanutirsi. Michette lo accarezzò con entrambe le mani, sfiorando i piccoli capezzoli scuri.      
«Sei contenta?»       
«Sì, grazie.» sorrise, «Siete molto bello.»                      
Poi lo guardò tra le gambe e con un risolino si portò le mani agli occhi.  
«Che ti prende?»    
«Mi fa un po’ paura.»        
Javert si mise a ridere.      
«Prova a toccarlo.»             
Le prese una mano e la condusse sulla sua erezione, mostrandole come fare per dargli piacere. La colse ridere ad occhi chiusi, illuminata solo dalla luce fioca che filtrava dalla finestra. Javert sospirò. Per un attimo ebbe paura che il turgore sparisse, come le altre volte. Rimase concentrato sui seni graziosi di Michette, sul suo ventre bianchissimo e abbondante, e sui riccioli rossi che celavano il mistero che tanto, nei mesi precedenti, aveva desiderato scoprire. La sfiorò scoprendola umida. Lei si lasciò sfuggire un gridolino di sorpresa e strinse più forte Javert nella sua mano minuta. L’ispettore la guardò con gli occhi annebbiati di piacere. Era bella e giunonica, dai fianchi generosi e materni. Da quando vivevano insieme aveva messo su un po’ di peso, e a Javert fece tenerezza.
«Mi piacerebbe metterti le manette ai polsi.» le confessò, «Quando mi scrivesti quella lettera ero ossessionato da te, ti sognavo ogni notte. Sognavo di essere il tuo carceriere e di prenderti sul pavimento della cella, mentre avevi una catena al piede e un’altra ai polsi.»
Michette spalancò i grandi occhi verdi, stupita e forse anche un po’ indignata. 
«Ma è terribile!»                 
L’ispettore rise.      
«Era solo un sogno. Anche se vorrei davvero ammanettarti. La prossima volta, forse.»           
Fece scivolare un dito dentro di lei.       
«Potete farlo adesso?» esalò Michette, «Per favore.» 
Javert non se lo fece ripetere due volte. Sparì dietro la porta e ricomparve poco dopo con un paio di manette       dall’aria intimidatoria fra le mani. Michette, seduta sul letto, porgeva le braccia divertita. Javert gliele assicurò attorno ai polsi.                       
«Adesso?» domandò lei, esaltata.                      
L’ispettore la imprigionò sotto di sé e le baciò i seni, poi, senza troppa premura, entrò dentro di lei. Javert soffocò con un bacio il suo gemito di dolore. Michette non lo seppe mai ma, mentre la prendeva, Javert immaginò che insieme a loro, in quella minuscola stanzetta buia, ci fosse anche Jean Valjean. E forte di quel pensiero, il turgore non scomparve.